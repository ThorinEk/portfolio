---
title: FlexiCharge
publishDate: 2022-09-25 00:00:00
img: /assets/ev-charging.webp
img_alt: Gustav Persson 
description: |
  I ett Scrum-team av fyra personer var jag med och utvecklade en mobilapplikation med Flutter för att kunna ladda sin elbil.
tags:
  - Flutter
  - Scrum
  - Cross Platform
---

## Sammanhang

Under kursen "Mjukvaruprojektmetoder" deltog jag i ett ambitiöst projekt där vi syftade till att skapa ett omfattande system för elbilsladdning. Systemet inkluderade laddstationer, en mobilapplikation samt ett webbgränssnitt med administrativa funktioner.

Jag var en del av ett fyrapersoners-team där vi implementerade Scrum som vår projektmetodik. Jag tog på mig rollen som "Test Lead", vilket gav mig möjligheten att uppleva och applicera arbetssätt som ofta används inom den praktiska mjukvaruutvecklingsvärlden.

## DevOps

Som Test Lead var jag inte bara ansvarig för att skriva tester för applikationer, utan jag automatiserade även testprocessen genom en DevOps-pipeline. Detta blev ett utmärkt tillfälle att omsätta kunskaper från en parallell kurs, "DevOps Fundamentals", till praktiskt arbete. Sedan dess har jag konfigurerat pipelines för både testning och kompilering inom flera olika utvecklingsprojekt. Detta är något jag värderar högt, då jag tror att automatisering av arbetsflöden kommer att bli alltmer dominerande inom IT-sektorn.

## Samarbete

Det unika och utmanande med detta projekt var dess omfattning - totalt deltog 50 personer, indelade i mindre grupper om 4-5 personer vardera. Denna struktur resulterade i ett behov av effektivt samarbete och samordning mellan grupperna, eftersom vissa fokuserade på frontendutveckling, medan andra koncentrerade sig på backend. Genom denna erfarenhet fick jag värdefull insikt i att arbeta i och koordinera större projekt med många inblandade parter.




